ἓ

videtur, cicer01) „in Sallentinis“, Plinius¹) „Salentini“‚ „Salentino in
agro ὅγ’, sed Sallentina oliva ⁴), Vergilius 5) Sallentinos. Graecos plerosque
scripsisse Σαλεντῖνοι, paucos Σαλλεντῖνοι, cognosci potest ex Benseleri-Papii
Lexico sub voce. Eundem fere in modum variat scriptura verbi Salluvii, cum
enim Graeci Σάλυες, Livius (31, 10) Salyi, Plinius (N. h. 3, 4, 5)
Sallyi scriberet, in eodem Livio edendo Weissenborn scripsit Saluvii
(3, 34, 7 et 21, 26, 3), Hertz ibidem Salluvii, Ianus in ed. Plinio Salluvii
(n. h. 3, 36; 3, 47; 3, 124), Halm in edendo Floro (3, 2, 3; 2, 3, 5) Sa-
luvii. Idem vir doctissimus in edendis Taciti scriptis „Messalla“ quidem,
ut acueret syllabam acuto sono praeditam, geminata l littera, sed „Messalinus“
et ‚,Messalina“, ut submitteret sono carentem, una l littera bene scripsisse
mihi videtur. Quam quidem rationem si in Salusti quoque nomine scribendo
sequi licet, rectius una quam geminata l littera scribendum nobis erit.

Sed ne quid minus probatum statuam, hoc unum ex codicibus, inscrip-
tionibus, nummis, Graecorum usu scribendi, poetarum grammaticorumque prac-
ceptis conficiam, ut neque scripturam neque sonum l litterae apud antiquos
sibi constitisse contendam, alios enim, qui neglegentius dicerent, pinguiorem
reliquisse llitterae sonum ὃ) neque eam scribendo geminasse, alios, cum antiqui-
tatem aut rusticitatem sibi sapere videretur sonus pinguior, exiliorem effor-
masse eius litterae sonum eamque scribendo geminasse.

Inde oritur quaestio capitalis, utros ipse in suo nomine scribendo secutus
sit Salustius? Et hac quidem in re Gerlachio, Salustium ipsum suum nomen non
geminata sed unal littera scripsisse, concedendum esse puto. Licet enim non sit
negandum, et alias semivocales et l litteram Salusti temporibus vulgo iam gemi-
natas esse, Salustium tamen ipsum, ut cum in aliis tum hac in re antiquum
scribendi usum servasse putem, et codicum auctoritate et aliorum verborum,
in quibus inest l littera, scribendorum ratione Salustiana adducor. Atque
codicum auctoritatem hac in re infringi non posse supra dixi: Cum enim non
esset, cur unam pro geminata l littera scriberent librarii, unam l scriptam
ad Salustium eiusque primos librarios referendam , geminatam seriorum tem-
porum usui tribuendam esse consentaneum est. In scribenda autem l littera ‚
Salustium antiquitatem non aspernatum esse immo vero affectasse ex eo colli-
gimus, quod milia ⁷), cum in Monumento Anc. semper geminata littera sit
scriptum ⁸), nunquam geminata l littera scripsisse videtur. Non enim aliam
scripturam ex codicibus adfert Dietsch in apparatu critico.

At scripsit Salustius: sollertia (Iug. 7, 7), sollertissumus Iug. (96 , 1),

 

¹) pro Rosc. Am. 4⁶, 152.

²) N. h. 5, 99. .

⁸) Ξ, uo. 3. 9⁹. cf, 3, ¹⁰5. 14⁵.

⁴) sic Μ. 1⁵, 20 vide ind. lanis. v.

⁶) Aen„ 3, wo vid. Ribbck.

⁸) ut nostra dialecto „Sojs“ pro ‚‚Sfiller“‚ solario dicunt rustici.

⁷) Cat. 56, 2. lug. 48, 5. 50 5 nist. fr. 1, 61, 67. 2, 85. ⁴¹5²· 6¹, 6. 19, 22. Conf. 1. ¹15,
2. 81, 5. 106, 5.

·) Cone. Auupr. 1 226.

