7

litterae, perinde ac Italiam fato temporis adiectione. Quare in altero conso-
nantem geminare necesse est, alterum vi quodam modo sua crassescit, nulla
parenthesi.“ Vnde id colligi potest, vocalem brevem ante l litteram non
geminatam a veteribus poetis nonnunquam productam esse eiusque rei aliam
fuisse causam, quam producendae vocalis iin Italiam3 t enim consonans muta,
cum linguam ad dentes apprimendo appressamque subito retrahendo perficia-
tur et quasi praecidatur, vocalem (i) ante se brevem nisi geminetur producere
non potest, quare ne barbarismus fiat temporis adiectione consonantem gemi-
nare necesse esse dicit Comminianus. L autem semivocalis, quam alii liqui-
dam vocant, cum nulla linguae appressione aut retractione praecidatur, vi
quodam modo sua crassescens vocalem brevem ante se producere potest, ut
etiam in Homeri carminibus ante λ liquidam non geminatam semel et septuagies
vocalis brevis producitur ¹) et in latino sermone i consonans , ad quam
proxime accedit l litterae sonus‚- vocalem ante se producit. Ne igitur non
necessaria litterae adiectione barbarismus fiat, non geminanda est 1 littera, ut
vocalem ante se producat. Et eam causam fuisse puto, cur semivocales diu
non geminatae sint, cuius rei testis est Quintilianus. ἵ) Cum enim post sylla-
bas porrectas et aliarum semivocalium et imprimis l litterae sonus ad vocalis
sonum propius quam ad litteram mutam accederet, diu vocales quam semi-
vocales geminare maluerunt. Sed Quintiliani temporibus iam usitatissimi mo-
ris fuisse geminare semivocales ex eius verbis colligitur.

His quoniam a re metrica ad grammaticam translati sumuS, grammati·
corum sententias proferamus. Atque haec sunt apud Priscianum I, 38 Η.
(Gorss. Ip. 219): L triplicem, ut Plinio videtur, sonum habet: exilem, quando
geminatur secundo loco posita, ut ,‚ille“ „Metellus“, plenum„ qnando finit
nomina vel syllabas et quando aliquam habet ante se eadem syllaba consonan-
tem, ut ,‚sol, silva, flavus, clarus“, medium in aliis, ut ,‚lectum, lectus.“
Quocum convenit Martiano Capellae in iis, quae scripsit (p. 59, 26-33 Eysenh.):
L uero littera tripliciter sonat. Nam exilem sonum reddit, cum geminatur, ut
‚,sollers, Sallustius“, medium autem, cum terminat nomina, ut ,‚sol, sal‚“ item
leniter sonat, eum uocales anteuenit, ut „lapis, lepus, liber, locus, lucerna‘·
plenum uero sonum habet, cum ei praeferuntur litterae P, G, O, F, ut in
‚,Plauto‚ glebis, Claudio, flauo.“ Ex his igitur grammaticorum testimoniis con-
fic1tur Martiani quidem temporibus (saeculo V. p. Chr.) Sallustium geminata
l scribi solitum esse, sed l litteram secundo loco positam exilem sonum reddi-
disse. Quod in causa fuisse putari potest, cur a multis ne tum quidem scri-
beretur.

Idem in re fuisse puto, cur neque in aliis iisque nostri similibus no-
minibus propriis scriptura sibi constaret. Varro ³) enim ,‚Salentini“ scripsisse

 

¹) vide Bai-tel Homerische Studien. Sitzungsb. d. kais. Ak. d. Wiss. Wien Bd. 68 p, 390.
¹) lust. or. 1. ¹1, 14: Semivocales (f, ,m, n, r, s) geminare diu non ruit usitatissimi moris,
atque echzntrarig ιΞεςιίιῗ ad Accium et ultn porrectas syllabas geminis ut dixi vocalibus scripserunt.
. r. ‚ ‚

