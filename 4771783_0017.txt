9

sollemnibus (Cat. 22, 2). Quod etsi in dubium vocari potest, cum ne in ea
quidem re codicibus iisque optimis conveniat, ¹) tamen non nego, sed his in
vocibus aliam atque in nomine Salusti esse causam geminationis puto. Haec
enim vocabula aut ipsa ex Osca dialecto, in qua geminare litteras semper fuit
usitatissimi moris ‚ assumpta ‚ aut cum sollo, quod Osce totum et solidum
siguificat (Festus p. 293), ita composita esse videntur, ut sollo pro soldo
(Hor. S. 1, 2, 113. 2, 5, 65) sit seriptum ²). Salusti autem nomen unde
originetur Teuffel, ut originatione quoque confirmari geminationem dicat, ³)
equidem non video. Quod enim prius ⁴) Gerlaehium (ed. mai. 1823 sq. Π 1
· p.'2-5) secutus cum voce salutis Salustium composuit, non eo quidem
infringi potuit, quod salus priorem syllabam correptam habet, Salustius pro-
ductam. Nam etiam in salute primam syllabam produci potuisse non gemi-
nata littera l Teuffel (Sall. Ι 1) bene conficit ex illo Saturnio versu Varronis:
terra pestem teneto salus hie maneto. Sed neque inde confici potest, gemi-
narivdebere l litteram in voce Salusti. V enim littera, qua in utraque voce
produci putat syllabam, neque eam producit neque cum l ita coalescit, ut ge-
minatam efficiat, ⁵) sed cum posteriore vocali a lat. o in unam u eamque
longam confunditur (salva-ti-== salu-ti). Produci autem primam syllabam
pingui sono litterae 1 semivocalis supra exposuimus. Si ergo, id quod veri
simillimum est, a salute originatur nomen, sine dubio scribi debet (Salu-ti-
tius =) Salustius. In alias originationes nominis, cum parum ad rem conferant
non est, cur inquiram. Ut igitur ad id, unde digressa est commentatio, rever-
tar, Salustium ipsum suum nomen non geminatal littera scripsisse existimo.

Sed inde nova oritur quaestio, nobisne Salustium sequi liceat necne ⁶?
Cum enim in aliis vocibus scribendis eam fere rationem servari usu receptum
sit, quam Quintiliani temporibus servatam esse exploratum est, et Quintiliani
temporibus cum in aliis vocibus tum in nomine Salusti scribendo l litteram
geminatam esse inter omnes fere conveniat, neque hac in re ab eo more
scribendi discedendum atque Salustius geminata littera scribendum esse videtur.
Atque ea ipsa, puto, causa adductus Teuffel ⁶) negat una l scribendum esse Sa-
lustius, etsi concedendum Salustium ipsum litteram non geminasse. Sed cum
111 aliis vocibus, 111 quibus differt ab aliis, Salusti scribendi rationem sequantur
ii, qui eius scripta ediderunt, cum scribant maxume, aestumo, vortere, alia,
quid est, cur in ipso eius nomine scribendo non sequamur auctorem? Immo
in nomine scribendo minime spernendam esse scriptorum auctoritatem et res
ipsa et qui apud nos viget mos admonet. Suum enim quisque nomen quo-
modo ipse scribat, ut ita ab aliis scribatur, quasi postulare potest. Licet
enim, cum sit gentilicium nomen Salusti, plures fuerint Salustii, qui scribendo

 

ι) Solen-tia exhibent P²BGEMM¹M¹FT alii, solertissimus 1³3¹, solemnibus p¹p⁸p⁵g⁴g⁸r s.
¹) Momms. uuteritaL Dial. S. 218 ff.

⁸) Geschichte d. Rom. Lit.² 205, 1.

⁴) Pauly, Bul-Encyclop. Vl. ¹. 696. sill. 1, 1, 1.

ι) Venicek werten-b. 102912.

⁶) Reti-Enc- Vl ¹, 696.

